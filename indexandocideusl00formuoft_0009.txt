 

 

PRAEFATIO

IN his verborum indicibus conficiendis Friderici Blassii editionibus
alteris Andocidis et Dinarchi (Lipsiae, annis 1880 et 1888) usus
sum, Lycurgi autem editione Thalheimiana (Berolini, a. 1880).
Tum fragmenta Lycurgea Dinarcheaque attuli secundum Baiteri
et Sauppii editionem oratorum Atticorum (Turici, a. 1850), frag-
menta Andocidis‚ quae pauca exstant, secundum editionem Blas-
sianam, quarn modo laudavi.

Vix, opinor, postulandum est ut merus index omnes varias
librorum lectiones diversasque coniecturas virorum doctorum exhi-
beat. Itaque has omnino omisi, illas ex parte recepi. Quibus in
deligendis spero non futurum esse ut videar ad meum arbitrium
aut parum constanter esse versatus. Quaecunque certe lectiones
Graecae esse videntur, easdem maximam partem studui exhibere.
Praeterea operae pretium putavi esse eas codicum scripturas anno-
tare, quae in libris manuscriptis plerumque leguntur ut Ποτίδαιαν,
ἐκτῖσαι, quanquam testimonio titulorum Atticorum damnatae et e
textu oratorum nostrorum expulsae sunt. Denique ad vulgares
librariorum errores illustrandos alias quasdam lectiones exscripsi, ut
ἡμεῖς pro ὑμεῖς.

Sunt etiarn pauca, de quibus lectorem moneam necesse est.
(1) Voculae ὁ, μέν, δέ, καί aut prorsus aut partim omissae sunt.
(2) In prima Andocidis itemque Dinarchi oratione afferenda para-
graphos tantum notavi. (3) Adiectiva verbalia secundum ordinem
litterarum digesta sunt. (4) Uncis quadratis indicantur ea verba
quae aut sic in textu includuntur aut, quanquam in libris manu-
scriptis exstant‚ reiecta sunt. (5) Numeris pinguioribus significavi
articulum adesse, si autem vocabulum pronomen personale est,

